# Kā uzvesties un ko jautāt darba intervijā?

Darba devējs, izskatot programmētāju bez pieredzes, galvenokārt meklē:

- personību ar kuru būs viegli strādāt, jo darba dēvējam jūs būs jāuzņem darba vidē un jāsagatavo darbam uzņēmumā
- kādu kurš ir ieinteresēts un motivēts strādāt, neesi tas cilvēks, kurš darba intervijā uzvedās ļoti pasīvi
- kādu kurš neaizskries pie cita darba devēja dēļ 100 EUR algas pielikuma

## ➡️ Izpildi mājasdarbu

Pirms darba intervijas ir nepieciešams izpētīt uzņēmumu.

- apskati internetā atrodamo informāciju, sākot ar uzņēmuma mājaslapu
- ja iespējams, uzzini ar kādām tehnoloģijām uzņēmums strādā, to vari atrast:
  - uzņēmuma mājaslapā pie projektiem / portfolio
  - darba sludinājumos
  - apskatot uzņēmuma darbiniekus LinkedIn

## ➡️ Atstāj labu iespaidu

Esi ieinteresēts pozīcijā un atstāj labu iespaidu, pat ja vakance vai uzņēmums tev nav saistošs.

Ņemot vērā, ka šobrīd tev nav vērā ņemamas pieredzes, labu iespaidu tu vari atstāt:

- radot iespaidu, ka tevi interesē uzņēmuma piedāvājums
- tu esi gatavs strādāt ar visiem uzdevumiem, ko darba devējs tev plāno dot
- tu vēlies iemācīties visu un darīt to ātri

Tev visticamāk uzdos daudz jautājumus, bet atceries - tu nevari zināt visu.

Uz uzdotajiem jautājumiem atbildi godīgi:

- ja zini atbildi, papildini to
- ja kaut ko nezini, tā arī pasaki
- ja tev uzdod jautājumu, par kādu tehnoloģiju ar kuru neesi strādājis, atbildi, ka labprāt to apgūtu un darītu

## ➡️ Finansiālie jautājumi

Darba devējs tevi izskatā kā investīciju, jo ir skaidrs, ka uzreiz saņemto algu neatpelnīsi. Tāpēc nevajadzētu daudz runāt par darba samaksu, bonusiem un tamlīdzīgām lietām.

Galvenais kas tev ir jāzin - alga kādu tu gribētu saņemt, svarīgi ir uzreiz paskaidrot, ka runa iet par atalgojumu pēc nodokļu nomaksas.

## ➡️ Jautājumi, kurus tev var jautāt

### Personība

- kāpēc tu gribētu strādāt pie mums?
- vai ir kādas lietas ar kurām tu negribētu strādāt
- vai tu sevi uzskati par komandas spēlētāju?
- kādas grāmatas (tehniskās / ne-tehniskās) tu esi lasījis pēdējā laikā?
- kādus tiešsaistes kursus pēdējā laikā esi izgājis?
- ar ko tu gribētu strādāt mūsu uzņēmumā?
- kādas ir tev svarīgākās lietas darba devējā?

### Tehniskie jautājumi

- jautājumi par tehnoloģijām, kuras ir minētas darba sludinājumā
- kurš ir atbildīgs par tevis rakstīto kodu?
- kā tu testē savu kodu?
- kā tu papildini savas zināšanas lai ietu līdz laikam?

## ➡️ Jautājumi, kurus tu vari jautāt

Pirms intervijas padomā par jautājumiem, kurus uzdot darba devējam.

### Uzņēmuma darbība

- kāds ir programmatūras izstrādes process?
- kā tiek sadalīti uzdevumi?
- kādas komandas ir uzņēmumā?

### Tava loma uzņēmumā

- cik liela ir komanda kurā tu strādāsi?
- kāds būs onboarding process?
- kas būs pirmais projekts pie kura tu strādāsi?

### Izaugsmes iespējas uzņēmumā

- ko uzņēmums no tevis sagaida lai pēc gada tu būtu labākais darbinieks?
- kādas vērtības uzņēmums novērtē savos darbiniekos, ko tev ir nepieciešams darīt lai sniegtu lielāku vērtību uzņēmumam?

### Personīgās izaugsmes iespējas

- vai darbiniekiem ir iespēja papildināt savas zināšanas ar darba devēja atbalstu, piemēram, pieeja kādai tiešsaistes kursu platformai?

### Tehniskie jautājumi

- kādas tehnoloģijas, rīkus, valodas uzņēmums izmanto izstrādes procesā?
- kā tiek testēts kods?
- vai tiek izmantoti Pull Requests un code reviews?
- kā tiek piegādātas jaunas programmatūras versijas?
- vai tiek sekots līdzi jaunākajām tendencēm?

### Projekti

- uzzini par tekošajiem projektiem
- kāds ir izaicinošākais uzņēmuma izstrādātais projekts?
