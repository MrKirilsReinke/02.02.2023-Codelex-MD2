# Tehniskais uzdevums

**🚨 Mājasdarbs ir uzdevums, kurš ar lielu iespējamību var pilnībā izmainīt tavu dzīvi, pievērs tam atbilstošo uzmanību!**

Vairums uzņēmumu potenciālajiem kandidātiem dod izpildīt nelielu (un reizēm lielu mājasdarbu).

## Codelex mājasdarbu Github repository

Šeit ir diezgan apjomīga kolekcija ar dažādiem uzņēmumu mājasdarbiem, kurus droši var pildīt arī treniņa pēc.

🚨 Kad tu saņem uzdevumu no darba devēja, kurš vēl nav mūsu sarakstā - noformatē uzdevumu un veido jaunu Pull Request.

## Ko ņemt vērā pildot uzdevumu?

Izpildīt katru punktu, kas ir norādīts uzdevumā.

Ņemot vērā, ka daudziem parasti ir problēmas izlasīt uzdevuma nosacījumus, pirms to iesniegt - **uzdevumu nepieciešams pārlasīt 3x, velkot ar pirkstu līdzi un salīdzināt vai tiešām viss ir izpildīts un saprasts pareizi.**

Tieši tāpat kā darbā, pirms uzdevuma iesniegšanas tam ir jābūt sakoptam un iztīrītam no visa liekā.

## Kas parasti tiek vērtēts?

Nav vienota vērtēšanas kritērija, daži uzņēmumi vērtē pēc acīm, kamēr citiem ir tabula ar punktiem par katru koda rindu.

## Ja mājasdarbs tiek dots intervijas laikā

- noskaidro visas tehniskās / nosacījumu nianses
- uzzini vai izpildes laikā drīksti uzdot jautājumus par uzdevumu
- vienojaties par termiņu, ja tev ir nepieciešams ilgāks termiņš, dari to zināmu pamatojot ar iemeslu
- uzzini kas tiks vērtēts

## Vai drīkst jautāt palīdzību?

Mājasdarba izpilde ir patstāvīgs darbs, bet **pirms sūtīšanas, risinājumu ir obligāti jāatrāda savam pasniedzējam**.
